---
title: "La Banda"
weight: 2
header_menu_title: "La Banda"
header_menu: true
---
I due commenti post concerto che ci descrivono meglio sono stati:  
  
>Voi avete il coraggio di fare quello che gli altri non fanno.  
  
>Grandi, suonate come i cani arrabbiati.  
  
Questo già spiega molte cose.  

Se siete interessati ad una descrizione più approfondita, il nostro show si compone dei migliori, ma anche e soprattutto dei peggiori, classici della musica italiana (principalmente) ed internazionale.  
Il tutto arrangiato in chiave punk rock da party band tipo quelle dei college americani e prevalentemente sotto forma di medley/mashup.  
Na roba che a dirla pare che mammamiaeccheè, ma che a vederla invece vi devo dire.  
  
Giriamo per il centro Italia e non solo dal '93 tra alterne vicende e cambi di lineup.  
Avremmo anche un po' rotto le balle quindi.  
Nonostante questo pare che la gente si diverta ai nostri concerti, probabilmente il confronto con noi fa salire l'autostima.  

In ogni caso noi ci divertiamo molto.

# I SEX MUTANTS SONO:

## Francesco Rondolini  

![Francesco](/rondo.png)  
Batterista e #famososcrittore. Coltiva in egual misura le sue passioni per la musica, il cinema, il cibo, la scrittura, il prosecco e le donne.  
Finora cibo e prosecco hanno dato frutto.  
Collezionista compulsivo e grande appassionato dei Queen, nonchè vecchia guardia dei Sex Mutants (insieme a Michele).  
Lo si può trovare nel suo habitat naturale tra la movida del centro di Perugia o impegnato in qualche concerto o DJ set.

**BAND PREFERITA INTERNAZIONALE:** Queen  
**BAND PREFERITA ITALIANA:** Marlene Kuntz  
  
## Paolo Menichetti  

![Paolo](/paolo.png)  
Il giovane fuoriclasse. Chitarrista virtuoso che ama nascondere il suo talento durante i live dei Sex Mutants e manager autoeletto della band.  
Compete con Francesco sul fronte amoroso con i medesimi risultati.
Una commissione scientifica gli ha riconosciuto lo stato di generatore d'ansia.  
Con dei gusti musicali discutibili, propone "pezzi incredibili" -cit.
Quindi buona parte del repertorio è colpa sua.
  
**BAND PREFERITA INTERNAZIONALE:** Guns'N'Roses  
**BAND PREFERITA ITALIANA:** Lunapop  
  
## Michele Milletti  

![Michele](/millo.png)  
Cantante/chitarrista nonchè membro originale e content creator dei Sex Mutants.  
Affronta ogni live con l'entusiasmo di un quindicenne.  
Come un moderno Godot, si fa spesso attendere dal resto della band.  
Frontman carismatico, riesce a coinvolgere il pubblico prendendolo per sfinimento.
Il suo più grande pregio è quella santa donna di sua moglie.
  
**BAND PREFERITA INTERNAZIONALE:** Nirvana  
**BAND PREFERITA ITALIANA:** Afterhours  
  
## Federico Cerimonia  

![Federico](/cero.png)  
Bassista della band con l'incombenza dei cori. Coltiva le sue passioni (in media una ogni quindici minuti) tutte insieme e nella maniera più disordinata possibile.  
Fortunatamente la musica rientra nelle sue passioni titolari.  
Appassionato anche di tecnologia, fatica a farsi capire dal resto della band che non conosce metà dei termini nerdici che usa.
Non potete dire di essere fan di una band se non ricordate il nome del bassista.
Vi prego, è facile.
Fate uno sforzo.

**BAND PREFERITA INTERNAZIONALE:** Police  
**BAND PREFERITA ITALIANA:** Elio e le storie tese  
  
# CREW:
  
## Giulio "il Pax"  

![Pax](/pax.png) 
Fonico, roadie, tecnico delle chitarre, scaldapubblico e prima riserva dei Sex Mutants.  
Dotato di proverbiale, serafica e contagiosa calma, sarebbe in grado di insultare i tuoi parenti di sette generazioni senza provocare reazioni violente.  
Per lui non esiste problema che una buona dose di nastro carta e/o isolante non possa risolvere, dagli stativi rotti al pubblico molesto.

**BAND PREFERITA INTERNAZIONALE:** Dire Straits  
**BAND PREFERITA ITALIANA:** Ivano Fossati  
  
## Mattia Barbanera  

![Mattia](/mattia.png)
L'ing. pirata Barbanera è l'attuale nostromo della bagnarola Sex Mutants.  
Analitico e dotato anche lui di una serafica calma non riusciresti mai a percepirlo come una minaccia.  
Ed è li che ti frega, Federico può testimoniarlo.

**BAND PREFERITA INTERNAZIONALE:** Linkin Park  
**BAND PREFERITA ITALIANA:** Caparezza